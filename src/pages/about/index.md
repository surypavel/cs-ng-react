---
templateKey: about-page
path: /about
language: cs
title: Kdo jsme?
teachers:
  - image: /img/coffee.png
    text: >-
      Snažím se, aby mé lekce byly pro studenty zajímavé, přínosné a zábavné. Ke
      každému studentovi přistupuji individuálně a přizpůsobuji tomu i svou
      výuku. Při skupinových kurzech oceňuji vzájemné obohocování a možnost se
      setkávat s lidmi z různých kultur a prostředí. \


      Český jazyk a literatura mě vždy fascinovaly, a proto jsem se rozhodla pro studium bohemistiky. Po čase jsem zjistila, že ještě více mě baví lásku k češtině předávat ostatním a vystudovala jsem učitelství češtiny jako cizího jazyka a učitelství českého jazyka a literatury pro střední školy. Jako lektorka češtiny jsem pracovala už při studiu na vysoké škole. Zkušenosti mám s vedením kurzů v neziskové organizaci i s doučováním rodilých mluvčí češtiny (studenti ZŠ i SŠ). Momentálně pracuji jako učitelka českého jazyka a literatury na II. stupni ZŠ a také se věnuji hodnocení testových úloh ve Výzkumném a testovacím centru na ÚJOP UK.


      **Zaměření**

      Doučování pro žáky ZŠ a studenty SŠ, příprava k jednotným příjímacím zkouškám z ČJ, příprava k maturitě z ČJ a literatury, kurzy češtiny na úrovni A1-B1
    name: Petra Bayerová
  - image: /img/coffee-gear.png
    text: >-
      Ve svých lekcích se snažím pro studenty vytvářet pohodovou a přátelskou
      atmosféru, ve které se nikdo nebojí rozpovídat. Skupinové kurzy vidím
      nejen jako cestu ke zvládnutí jazyka, ale i jako příležitost najít si nové
      kamarády z různých kultur a strávit s nimi zábavné odpoledne nebo večer.\


      Jako lektorka češtiny jsem začala pracovat už na vysoké škole a po několika letech jsem se učení rozhodla věnovat naplno. Po studiu obecné lingvistiky a bohemistiky jsem proto vystudovala učitelství češtiny pro střední školy a češtiny pro cizince. Pracovala jsem jako lektorka v neziskové organizaci a jako učitelka češtiny na střední škole. Abych si sama vyzkoušela, jaké je to žít a pracovat v jiné zemi, absolvovala jsem také stáž na univerzitě ve Stockholmu. Aktuálně se věnuji i hodnocení testových úloh ve Výzkumném a testovacím centru na ÚJOP UK.


      **Zaměření:** 

      příprava na zkoušku B1 (občanství), kurzy češtiny na úrovni A2 – B2, doučování češtiny pro SŠ, příprava k maturitě z ČJ a literatury
    name: Anna Křivanová
  - image: /img/coffee-gear.png
    text: Vystudovala jsem obor Učitelství češtiny jako cizího jazyka na Filozofické
      fakultě Karlovy univerzity, protože mě vždy lákalo pokusit se předat to,
      co vím o svém mateřském jazyku, někomu dalšímu. Na práci lektorky mě
      nejvíc baví pestrost a různorodost – setkání se studenty z různých koutů
      světa je pro mě obohacující a inspirující. Každá nová lekce je takovým
      malým dobrodružstvím, při kterém se studenty společně objevujeme krásy a
      záludnosti českého jazyka. Snažím se, aby tato cesta za úspěšným
      zvládnutím jednotlivých úrovní byla zábavná a přínosná. Usiluji o
      individuální přístup a vycházím z potřeb svých studentů.
    name: Tereza Štochlová
---
### Jsme Tereza, Petra a Anna – tři kamarádky a učitelky češtiny.

Potkaly jsme se na vysoké škole a i po ní jsme se nadále vídaly jako kolegyně v jedné neziskové organizaci. Protože jsme spolu vždy trávily rády čas v práci i mimo ni, rozhodly jsme si založit společný projekt – Češtinu v pohodě.